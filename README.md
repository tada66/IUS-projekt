# IUS projekt 35. Lékárna
diagramy na IUS projekt 35
https://www.fit.vutbr.cz/study/courses/IUS/public/projekt.html#rozdeleni
# 35. Lékárna
Vaším úkolem je vývoj informačního systému lékárny. Lékárna vydává občanům léky jak na předpis, tak i bez předpisu. U léků vydávaných na předpis může část ceny hradit zdravotní pojišťovna. Některé léky se vydávají pouze na předpis. U léků na předpis musí systém evidovat informaci o rodném čísle zákazníka a pojišťovně, které bude částka za daný lék fakturována. Systém musí umožnit evidenci vydávaných léků, import aktuálních hodnot příspěvků na léky od zdravotních pojišťoven (může se čas od času měnit) a musí evidovat množství zboží na skladě. Léky jsou identifikovány číselným kódem či názvem. Firma má několik poboček, informační systém tedy musí být schopen zjistit množství zboží na skladě na zvolené pobočce, stejně tak se eviduje i prodané zboží vzhledem k dané pobočce. Požaduje-li zákazník zboží, které momentálně není na dané pobočce k dispozici, může si jej zarezervovat. Náš sortiment neobsahuje zboží, u kterého bychom si potřebovali pamatovat, kdo si jej koupil, u prodaného zboží si tedy nepamatujeme detaily o zákazníkovi, stejně tak v případě rezervací poslouží pouze jméno zákazníka. Informační systém bude obsluhován prozatím pouze zaměstnanci lékárny. Doplatky pojišťoven na jeden lék se různí, stejně tak jako cena léku prodaného bez předpisu. Evidujte i dodavatele lékárny, jakož i jejich ceny pro dané zboží. Objednávky u těchto dodavatelů již modelovat nemusíte. Předpokládejte, že není třeba evidovat zaměstnance, je irelevantní, kdo prodej zboží realizoval.
